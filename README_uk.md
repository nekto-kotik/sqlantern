# SQLantern - Багатопанельний менеджер баз даних
Поточна версія: v1.9.13&beta; (публічна бета) | [Changelog](CHANGELOG.md)\
Ліцензія: [GNU General Public License v3.0](LICENSE)

SQLantern - це менеджер баз даних (скоріше переглядач даних) в веббраузері, розроблений для високої продуктивності, із новою концепцією: відображення багатьох таблиць бази даних бік-о-бік в окремих панелях.\
Це інструмент для всіх користувачів баз даних, професіоналів і аматорів: програмістів, тестувальників, аналітиків, архітекторів і адміністраторів баз даних.\
SQLantern зручний для демонстрацій, викладання і навчання.

Це інструмент керування даними із багатопотоковістю (кожна панель незалежна), можливістю одночасної роботи в багатьох базах даних, на багатьох серверах, під багатьма логінами.\
Дані можна виводити горизонтально (панелі) і/або вертикально (екрани).\
Збудуйте високу вежу панелей, або довгий мур, або поєднайте одне із іншим у Великій Панельній Стіні.\
Облаштовуйте простір, як Вам до вподоби.

![](https://sqlantern.com/images/sqlantern_great_wall_of_panels.jpg)

SQLantern - це веб-застосунок для браузеру (односторінковий застосунок), написаний на HTML, CSS, JavaScript і PHP.\
Для роботи з ним потрібні веб-браузер і веб-сервер або Docker.\
Підтримуються бази даних MariaDB/MySQL та PostgreSQL.\
Це вільне програмне забезпечення із відкритим програмним кодом.

Інструмент підійде тим, хто працює із базами даних подібно до мене:
- ЗАВЖДИ із багатьма таблицями бази даних,
- ЗАЗВИЧАЙ із багатьма базами даних,
- ДУЖЕ ЧАСТО із багатьма серверами баз даних.

SQLantern поєднує це в одному табі/вікні браузеру.\
Якщо у Вас схожі потреби, то варто його спробувати.

Дуже раджу відвідати офіційне демо: https://sqlantern.com/uk/<br>
(Краще один раз побачити і спробувати, аніж лише прочитати, чи не так?)

## Багатопанельний менеджер баз даних
В SQLantern є 4 види панелей. Будь-яка кількість панелей будь-якого виду може бути відкритою одночасно, і панелі перевпорядковані як завгодно.\
Немає ніяких програмних обмежень на кількість одночасно відкритих панелей, лише ресурси Вашого пристрою (в першу чергу - оперативна пам'ять).

### Панель зі з'єднаннями
![](https://sqlantern.com/images/uk_connections_panel.jpg)\
Якими б не були Ваші плани і з яким би набором панелей Ви не працювали, робота завжди починається з цієї панелі.\
Панель з'єднань показує форму нового з'єднання, список поточних з'єднань, або й те, і інше одночасно.\
При додаванні з'єднання або натисненні на з'єднання в списку, відкривається наступний тип панелі...

### Панель із базами даних
![](https://sqlantern.com/images/uk_databases_panel.jpg)\
Це список баз даних на сервері, до яких вказаний логін має доступ.\
Як і з іншими панелями, можна вивести на один екран багато різних списків баз даних (різні сервери та/або логіни), або багато копій одного й того ж списку.

### Панель із таблицями бази даних
![](https://sqlantern.com/images/uk_tables_panel.jpg)\
Це список таблиць в обраній базі даних.\
Натисніть на одну з таблиць, щоб видкрити найбільш важливий тип панелі...

### Панель із даними таблиці
Фактично, це панелі з результатами будь-якого SQL запиту, які для зручності відкриваються із даними обраної таблиці.\
В цих панелях можна і треба запускати будь-які запити.

Можна відкрити поруч багато панелей із даними _з різних таблиць_:\
![](https://sqlantern.com/images/uk_table_data_panel__many_tables.jpg)

Або багато панелей із даними з однієї таблиці:\
![](https://sqlantern.com/images/uk_table_data_panel__same_table.jpg)

Узагальнюючи, SQLantern виводить бік-о-бік, в одному табі веббраузеру, дані з однієї таблиці бази даних або з різних таблиць, з однієї бази даних або з багатьох баз даних, з одного серверу або з багатьох серверів.

## Екрани в SQLantern
Виводити поруч багато панелей не завжди логічно і зручно, навіть при роботі в одній базі даних.\
Для цього існує іще один вимір - "екрани".\
Кожен екран - це незалежний набір панелей.\
(Працювати в один момент часу можна лише на одному екрані.)\
Натисніть "Додати екран", щоби створити новий пустий екран: ![](https://sqlantern.com/images/icon_add_screen.png)

Натисніть "Попередній екран" або "Наступний екран", щоб переключитись на сусідні екрани: ![](https://sqlantern.com/images/icon_next_screen_prev_screen.png)\
Натисніть "Змінити екран", щоб перейти на будь-який довільний екран або перемістити панелі між екранами: ![](https://sqlantern.com/images/icon_switch_screen.png)

![](https://sqlantern.com/images/sqlantern_screens.jpg)

## SQLantern - це не...
SQLantern - це не заміна інших повнофункціональних менеджерів (таких як DBeaver, Navicat, pgAdmin, і навіть phpMyAdmin або adminer). SQLantern створений, щоби доповнювати їх, а не заміняти.

В ньому немає багатьох функцій, які мають аналоги, але й аналоги не надають тих можливостей, що є в SQLantern, і це, на мою думку, робить майже будь-які порівняння недоречними.

Я вважаю, що популярні менеджери баз даних (phpMyAdmin, adminer, pgAdmin, та інші) хороші для _керування базами даних_ і для _проєктування баз даних_, але ледь прийнятні для перегляду даних і роботи із даними. Отож, для заповнення цієї прогалини і призначений SQLantern: в ньому немає функцій для керування і проєктування, проте фокус на зручному та ефективному _виведенні_ даних.\
(Звісно, в SQLantern можна виконувати будь-які запити SQL і керувати базами даних ручними командами. Але немає жодних візуальних засобів, які б це спрощували.)

## Логіни, хости, порти, драйвери
Введіть логін `example`, щоби з'єднатись як користувач `example` із _сервером за замовчанням_ через _порт за замовчанням_.\
Сервер за замовчанням - `localhost`, порт за замовчанням - `3306` (обидва значення можна змінити).\
Логін `example` - це те ж саме, що `example@localhost` або `example@localhost:3306`.

Щоб з'єднатись із _сервером **не** за замовчанням_, додайте "@", після якого напишіть хост або IP.\
Наприклад, `example@example.com`, `example@1.1.1.1`.\
Щоб з'єднуватись із іншими серверами, треба дозволити багатосерверні з'єднання (дивіться серверні налаштування нижче).\
_IPv6 ніколи не тестувався і найімовірніше не працює_.

Сервером за замовчанням може бути будь-який хост або IP, локальний чи віддалений.\
Якщо Вам потрібно працювати лише з одним сервером, але це не `localhost`, не вмикайте багатосерверні з'єднання, а змініть сервер за замовчанням на своїй копії SQLantern (дивіться серверні налаштування нижче).

Щоб з'єднатись за _портом **не** за замовчанням_, допишіть до логіну хост (навіть якщо це сервер за замовчанням), потім ":", а далі порт.\
Наприклад, `example@localhost:33306`, `example:1.1.1.1:30306`.\
Завжди необхідно вказувати хост, якщо треба з'єднатись через порт не за замовчанням, навіть якщо це хост за замовчанням.\
Щоби взагалі можна було використовувати порти не за замовчанням, необхідно окремо прописати нестандартні порти в налаштуваннях (дивіться серверні налаштування нижче).\
Можна встановити за замовчанням інший порт, аніж 3306, це також змінюється в серверних налаштуваннях.

## Профілювання запитів
**Профілювання** - це дуже вагома і одна з наважливіших функцій SQLantern, прихована за маленькою іконкою, через що її легко пропустити, якщо про неї не знати.\
(Хоча це одна з головних причин, чому SQLantern був взагалі зроблений.)\
Іконка секундоміра в будь-якій панелі із таблицями бази даних перемикає цю панель між списком таблиць і профілюванням запитів.\
![](https://sqlantern.com/images/uk_profiler_overview.jpg)

У профілювання є свій власний [файл README](docs/sqlantern-profiler_uk.md)

## Особливості
SQLantern працює як в директорії на вебсайті (наприклад, `https://example.com/sqlantern`), так і на субдомені (наприклад, `https://sqlantern.example.com/`).

Будь-який запит може автоматично повторюватись, безкінечно, із довільною перервою між запусками.\
Хоч зазвичай це рідко потрібно, це дуже корисно для спостереження за змінами даних, або для очевидного `SHOW FULL PROCESSLIST`.\
Натисніть стрілку поруч із кнопкою "Пуск", щоб відкрити налаштування таймеру. Коли це налаштування відкрите (коли його видно), запит буде автоматично перезапускатись.\
Можна паралельно запустити декілька запитів із повторенням (в різних панелях).

Панелі можуть мати назву для додаткового контексту (нажміть іконку в формі ручки: ![](https://sqlantern.com/images/icon_custom_name.png)).

`Tab` в полі `Запит` вставляє символ табуляції.\
`Tab`, якщо вибрано багато рядків, вставляє символ табуляції на початку кожного рядку (подібно текстовим редакторам).\
`Shift + Tab`, якщо вибрано багато рядків, видаляє символ табуляції з початку кожного рядку (так само, подібно текстовим редакторам).\
`Enter` переносить рядок.\
`Ctrl + Enter` запускає запит.

Для переходу на довільну сторінку у багатосторінковій таблиці із даними, можна перейти в поле із номером сторінки, написати в ньому бажаний номер, і натиснути `Enter`.

SQLantern підтримує MariaDB/MySQL та PostgreSQL.\
Якщо Вам потрібні інші системи керування базами даних, допоможіть мені написати серверний код для них, будь ласка (це не важко, чесне слово).

Підтримується лише виконання одного запиту в одному полі `Запит`, і так буде й надалі.\
(Потенційний обхідний шлях - текстовий режим в "Імпорті", але він не виведе жодних результатів SELECT, лише загальну кількість виконаних запитів.)

Для текстових нотатків є вбудований `Блокнот`, що зберігається у внутрішньому сховищі веб-браузеру, із прив'язкою до домену ("LocalStorage").\
Тобто, текст зберігається в Блокноті, доки Ви в тому самому браузері і на тому самому домені. Інший браузер = інший Блокнот. Інший домен = інший Блокнот. (Той самий браузер в режимі інкогніто = також інший Блокнот.)

Жодних функцій проєктування баз даних немає і не буде, щоб код залишався простим. Будь ласка, не вважайте це недоробкою, дизайн баз даних не планується.\
За задумом, SQLantern має бути одним з інструментів (разом із `phpMyAdmin`, `Adminer`, `PgAdmin`, або будь-яким іншим програмним забезпеченням), а не _одним-єдиним_ інструментом.

## Системні вимоги
Сервер із PHP 5.6+ або Docker\
Включені сесії в PHP\
Веб-браузер із дозволеними файлами cookie

НЕ ПОТРЕБУЄ інтернету (не містить жодних зовнішніх посилань/ресурсів)

Випробувано із:
- MariaDB 10.1.37+ (вийшла в 2018)
- MySQL 5.5.52+ (вийшла в 2016)
- PostgreSQL 11.12 (вийшла в 2021)

## Встановлення
У SQLantern немає процедури встановлення, він працює одразу після розгортання файлів.\
Існує повна версія, однофайлова версія, і інтегровані з CMS версії (для Joomla і OpenCart).\
Яку версію обрати, залежить від Ваших потреб.

The single-file version and CMS versions are the author's top recommendations.\
As of SQLantern 1.9.13, the single-file version is fully configurable on the server-side, which makes it no less flexible than the full version.

Починаючи з версії 1.9.13, однофайлова версія повністю налаштовується на стороні серверу і тепер така ж гнучка як і повна версія.

Якщо Ви досвідчені у git і хочете простих подальших оновлень, або Вам потрібний форк із кастомною конфігурацією, Вам слід клонувати цей репозитарій.

Після версії 1.9.13 я не бачу вагомих підстав використовувати _повну версію_ без git.\
Хіба що Вам потрібні кастомні налаштування, але Ви не можете встановлювати змінні середовища.

### Встановлення інтегрованої з CMS версії
Це моя рекомендація номер один, бо ці версії найбільш захищені, найлегші у встановленні і використанні - вони надають моментальний доступ до бази даних вебсайту, у два кліки.\
Якщо Вам треба працювати лише з цією базою даних, спробуйте цю версію.\
Недолік, власне, в тому, що у Вас буде доступ лише до **однієї** бази даних. Додати інші з'єднання неможливо.

_Поки що існують лише версії для Joomla (v3.x, v4.x) і OpenCart/ocStore (v2.3, v3.x)._\
Детальніше у [окремому репозитарії](https://github.com/nekto-kotik/sqlantern-cms-modules).

Скачайте zip-файли з [sqlantern.com](https://sqlantern.com/uk/) або [окремого репозитарію](https://github.com/nekto-kotik/sqlantern-cms-modules) і встановіть в CMS як звичайне розширення.

### Встановлення однофайлової версії
Це моя друга рекомендація для більшості користувачів, яка працює у 99% ситуацій.\
Якщо Ви не можете або не хочете використовувати git, або розпаковувати файли на сервері (можливо, у Вас є лише FTP доступ), або завантажувати декілька файлів, використовуйте цю версію.\
Я переконаний, що це універсальна версія для найширшої аудиторії. Її найшвидше розгортати (вона найбільш "переносна") і вона працює у більшості випадків. І ще вона найбільш дружня до менш досвідчених з нас.\
Навіть я сам завжди використовую її на нових проєктах - це просто швидше.

Єдина відмінність від повної версії в тому, що однофайловий SQLantern зовсім не читає файли конфігурації ("config.sys.js" та "config.sys.php"), але це не дуже важливо, бо починаючі з версії 1.9.13 його можна налаштувати через змінні середовища.

Скачайте файл "sqlantern.php" з [sqlantern.com](https://sqlantern.com/uk/) або з "Релізів" в цьому репозиторії GitHub, і завантажте в обране місце.

### Запуск SQLantern в Docker
Якщо у Вас стек без PHP (або Docker Вам просто зручніший), є компактний контейнер із SQLantern для Docker (~30MB).\
Деталі в [репозитарії на Docker hub](https://hub.docker.com/r/nektowastaken/sqlantern), або можна [скачати і зібрати Dockerfile з GitHub](https://github.com/nekto-kotik/sqlantern-docker/).

### Встановлення з GitHub
Клонуйте цей репозиторій в обране місце:\
`git clone https://github.com/nekto-kotik/sqlantern.git` (створить піддиректорію "sqlantern")\
або\
`git clone https://github.com/nekto-kotik/sqlantern.git .` (клонує в поточну директорію)

Єдина перевага цієї версії, на мою думку, в простих подальших оновленнях через `git pull`.

### Встановлення повної версії без git
Скачайте zip із повною версією з [sqlantern.com](https://sqlantern.com/uk/) або з "Релізів" в цьому репозиторії GitHub, і розпакуйте в обране місце.

## Продовження роботи після перерви (робочі сесії)
Якщо браузер _скинув (discard)_ таб, SQLantern автоматично відновлюється, коли Ви до нього повертаєтесь.\
Проте, він не може автоматично відновитись після закриття браузеру або після перезавантаження сторінки вручну.\
Якщо Вам треба продовжити роботу із того ж місця, _збережіть сесію_ і потім _відновіть_ її (під іконкою Сесій: ![](https://sqlantern.com/images/icon_sessions.png)).\
Інший варіант - геть не закривати браузер (переводьте пристрій в режим сну або в гібернацію).

Детальніше читайте в розділі "Зберігання робочого простору" в [docs/sqlantern-how-to_uk.md](docs/sqlantern-how-to_uk.md)

## SQLantern використовує `LocalStorage`
SQLantern використовує "LocalStorage", що вимагає включити cookies (щонайменш для доменів із SQLantern).\
(Все так - дозволені cookies також включають LocalStorage, не питайте...)\
В LocalStorage зберігаються налаштування, робочі сесії, збережені запити і вбудований блокнот.\
Якщо LocalStorage недоступний, SQLantern не працює, і помилка при цьому не виводиться.

### LocalStorage не дуже захищений
Майте на увазі, що робота із конфіденційними даними на пристроях, що не заслуговують довіри, підвищує ризики витоку цих даних.\
SQLantern не слід запускати на пристроях, які Ви ділите із випадковими чи підозрілими людьми, або незнайомцями.

### LocalStorage може бути випадково стертий
Очистка історії або даних сайтів може ненавмисно очистити _весь_ LocalStorage в браузері.\
Різні браузери застосовують трохи різну логіку: деякі очищують LocalStorage (_весь_ LocalStorage) при очищенні файлів cookie, у інших є окремий прапорець "Очистити дані", і т.і.\
Важливо знати, що Ви можете випадково втратити _всі дані SQLantern на всіх доменах_ (налаштування, сесії, збережені запити, блокнот).\
Цьому можна запобігти за допомогою вбудованого резервного копіювання.

### Робіть резервні копії Ваших даних SQLantern (резервні копії LocalStorage)
Дивіться розділ "Зберігання робочого простору" в [docs/sqlantern-how-to_uk.md](docs/sqlantern-how-to_uk.md) 

## Переклади
SQLantern постачається із двома мовами: українською та англійською.\
Знайдуться волонтери перекладачі? :-)

## Обмеження Експорту та Імпорту
Експорт/Імпорт зараз доступні лише в MariaDB/MySQL. Підтримка PostgreSQL з'явиться у версії 2.

Відомих мені проблем **експорту** наразі немає.\
Експортовані дані - це стандартний дамп SQL, який можна імпортувати в будь-якій іншій програмі.

З іншого боку, **імпорт** заснований на компромісах і іноді обривається із помилкою "Server has gone away" або "Server not responding".\
Єдина причина, яку я зміг виявити - імпортування може повністю виснажити всю оперативну пам'ять серверу.\
Є якась дивна взаємодія між PHP та MariaDB/MySQL, бо імпортування в SQLantern може вийти дуже далеко за обмеження пам'яті PHP і використати **всю** оперативну пам'ять (і swap!) серверу.\
Ось тоді Ви й побачите "Server has gone away" - на сервері повністю заповнюється оперативна пам'ять (і swap!) і операційна система перезапускає MariaDB/MySQL, щоби її звільнити (тому що, технічно кажучи, це MariaDB/MySQL забивають при цьому всю пам'ять, а не PHP).

Хороша новина в тому, що я бачив це лише на серверах із дуже обмеженими ресурсами і відносно малим об'ємом оперативної пам'яті (4Гб і менше).

Я не вважаю це пріоритетною проблемою, бо в SQLantern спочатку взагалі не планувались експорт та імпорт.\
Ці функції - бонусний контент, отже користуйтесь, якщо вони у Вас працюють, але якщо ні - мені шкода, але вони ймовірно не будуть виправлені.

## Інші відомі проблеми
Експорт та Імпорт таблиць MERGE не підтримується.

PROCEDUREs, FUNCTIONs, TRIGGERs і EVENTs не експортуються через дуже розповсюджений конфлікт із `DEFINER` при імпортуванні.

Будь ласка, прочитайте також список "Не буде виправлено" нижче, із іншими "Відомими проблемами", які я не вважаю проблемами.

## Індивідуальна конфігурація
Багато параметрів можна налаштувати візуально, але вони зберігаються лише у браузері із прив'язкою до домену. Якщо ж Вам потрібні декілька копій із однаковими налаштуваннями, то ось спосіб налаштувати SQLantern для серійного розгортання.\
Окрім того, існують параметри, яких немає в візуальних налаштуваннях.

Коли нижче вказуються файли `php/config.sys.php` або `js/config.sys.js`, Вам треба створити ці файли або редагувати існуючі (це шляхи відносно директорії із SQLantern).\
Тоді Ваша індивідуальна конфігурація залишиться на місці при оновленні (`php/config.sys.php` та `js/config.sys.js` не входять в комплект SQLantern, вони індивідуальні за призначенням).\
Це також дозволяє легко зробити власний форк із власною конфігурацією, який потім можна розгортати на своїх серверах замість офіційного репозитарію (і отримати однакову індивідуальну конфігурацію в багатьох локаціях, без жодної потреби в поєднанні коду).

### Мова за замовчанням
Додайте "config.language = 'uk';" в `js/config.sys.js`.\
Напишіть "en" для англійської мови, "uk" для української. Це єдині дві мови, що зараз доступні в комплекті.

### Інші налаштування інтерфейсу
`Авто-висота` включена за замовчанням, але це можна змінити, додавши "config.default_auto_resize = false;" в `js/config.sys.js`.

Поле `Запит` видиме за замовчання, але його можна сховати, натиснувши на надпис `Запит`.\
Воно може бути приховане за замовчанням (в нових панелях), якщо Ви зазвичай не пишете власні запити.\
Додайте "config.default_open_query = false;" в `js/config.sys.js`, щоби це поле було сховане за замовчанням.

Автоматичне фарбування включене за замовчанням: кожна база даних отримує випадковий колір, і усі таблиці, що відкриті з цієї бази даних, успадковують цей колір.\
Іншими словами, всі таблиці однієї бази даних автоматично отримують однаковий колір.\
Це автоматичне фарбування можна відключити, додавши "config.auto_color = false;" в `js/config.sys.js`. Тоді новим панелям не буде автоматично призначатись колір.

Можна додати власний CSS на додачу до існуючих стилів, не змінюючи CSS, що йде в комплекті (і потім оновлюватись без потреби в поєднанні коду)!\
Для цього додайте "config.styles = '{filename}'" в `js/config.sys.js`.\
Всі шляхи мають бути вказані відносно директорії "css", і назви файлів написані без розширення ".css".\
(Іншими словами, приберіть "css/" на початку і ".css" з кінця.)\
Наприклад, "config.styles = 'sqlantern/td-400';", щоби підключити CSS-файл, який насправді називається "css/sqlantern/td-400.css".\
Можна вказати декілька файлів! Розділювач - пробіл.\
Наприклад, "config.styles = 'sqlantern/td-400 my/custom';", щоби підключити два файли: "css/sqlantern/td-400.css" і "css/my/custom.css".

### Серверні налаштування
Є два способи змінити серверні налаштування SQLantern:
- Як правило, найлегше встановити значення в змінних середовища (environment variables)\
	Найбільш популярний спосіб - встановити їх в `.htaccess`:\
	Наприклад, `SetEnv SQLANTERN_DEFAULT_HOST "remotehost"` щоби встановити хост за замовчанням, `SetEnv SQLANTERN_MULTIHOST "true"` щоби включити багатосерверні з'єднання.\
	Як правило, також доступні `SetEnvIf`, щоби встановити змінні середовища лише при певних умовах (наприклад, дозволити робити резервні копії на сервері лише для певної IP-адреси).
- Створити файл `php/config.sys.php`\
	Напишіть `define("{назваОпції}", {значенняОпції});` в `php/config.sys.php`, щоби встановити інші значення, аніж за замовчанням.\
	Наприклад `define("SQLANTERN_DEFAULT_HOST", "remotehost");`, щоб змінити сервер за замовчанням.

**Однофайлова версія не читає файл `php/config.sys.php` і може бути налаштована лише через змінні середовища.**

Нижче перелічені лише найважливіші параметри. Повний список із роз'ясненнями дивіться в `php/index.php`.

`SQLANTERN_DEFAULT_HOST` (string) встановлює сервер (хост) за замовчанням.\
Сервер за замовчанням застосовується, коли хост (або IP) не вказаний в логіні (наприклад, "notroot" - логін без серверу, "notroot@192.168.0.0" - логін із вказаним хостом/сервером).\
Значення за замовчанням: "localhost".

`SQLANTERN_DEFAULT_PORT` (int) встановлює порт за замовчанням.\
Порт за замовчанням застосовується, коли порт не вказаний в логіні (наприклад, "notroot" - логін без порту, "notroot@localhost:33006" - логін із портом).\
Значення за замовчанням: "3306".

`SQLANTERN_SHORTENED_LENGTH` (int) встановлює кількість символів (довжину рядку), до якої обрізаються значення, коли "Повні тексти" знято.\
Значення за замовчанням: 200.

`SQLANTERN_MULTIHOST` (boolean) включає і виключає багатосерверні з'єднання. За замовчанням виключено (булево `false`).\
Коли `false` (стандартно), SQLantern підключається виключно до `SQLANTERN_DEFAULT_HOST` і не дозволяє вказувати інші сервери.\
Значення за замовчанням: `false`.\
**Обережно: Включення цього параметру фактично дозволяє використовувати вашу копію SQLantern для брутфорсу або DDOS-атак на інші сервери.**\
Будь ласка, захищайте SQLantern додатковими засобами, коли включаєте багатосерверні з'єднання (наприклад, дозволяйте лише доступ з Ваших IP).

## Поради та підказки
Що робити, коли під час роботи стається помилка `НЕ ВДАЛОСЬ З'ЄДНАТИСЬ`?\
Як з'єднатись із PostgreSQL?\
Як з'єднатись через нестандартні порти?\
Як підключитись до бази даних із SSL?\
Як налаштувати однофайлову версію?\
Відповіді на ці запитання та інші поради і підказки зібрані в [окремому документі how-to](docs/sqlantern-how-to_uk.md).

## Не буде виправлено
Запуск багатьох запитів в одному полі `Запит` не підтримується **і не планується**.\
Спроба запустити багато запитів (через ";", що цілком припустимо напряму в консолі або, скажімо, в phpMyAdmin) повертає помилку.

Немає ніяких функцій редагування даних. І я не думаю, що ми хоч коли-небудь їх зробимо.\
Знов-таки, SQLantern спроєктований не як заміна або імітація класичних потужних менеджерів баз даних - він зроблений, щоби _доповнити_ їх.

Списки баз даних серверу і списки таблиць бази даних не розбиваються на сторінки.\
Тобто, якщо логін має доступ до 1000+ баз даних або таблиць, _всі_ вони будуть виведені в одному великому списку, без пагінації.

Немає і не буде ніякого групування чи деревоподібного виведення баз даних чи таблиць бази даних.

При запитах з великих таблиць із великим `LIMIT`, на сервері або в браузері може закінчитись оперативна пам'ять (або сервер може вилетіти в таймаут).\
SQLantern не розбиває на сторінки результати, якщо запит містить `LIMIT`. Я вважаю, що якщо Ви написали `LIMIT`/`LIMIT ... OFFSET`, то _Вам так треба_, і це _Ваша відповідальність_.\
(Але результати запитів без `LIMIT` розбиваються на сторінки.)

Авто-закінчень (авто-підказок) під час друку немає і вони не плануються, бо я їх ненавиджу і повсюди їх виключаю (де це можливо).

## Обережно, вільна ліцензія
Цей проєкт опублікований під "вірусною" ліцензією, яку багато хто вважає досить хардкорною, зверніть на це увагу.\
Якщо Ви використовуєте SQLantern лише для себе із БУДЬ-ЯКОЮ метою, без зміни програмного коду та/або розповсюдження, Вас це ніяк не стосується - Ви можете використовувати програму безкоштовно без будь-яких обмежень.

## Дорожня карта

Прийнятний повний посібник буде опублікований десь до версії 2.

**Версія 2**, сподіваюсь, буде опублікована до кінця 2025 року, і матиме наступні доробки:
- <del>Підтримка Views в MariaDB/MySQL</del> (реалізовано в версії 1.9.2)
- <del>Створення резервної копії всього LocalStorage (налаштування, сесії, збережені запити, блокнот) на сервер, або у клієнта\
  (проти випадкового стирання користувачем)</del> (реалізовано в версії 1.9.13)
- <del>Кількість рядків на сторінці стане індивідуальним випадаючим списком (своїм у кожній панелі)</del> (реалізовано в версії 1.9.13)
- <del>Більше налаштувань можна буде змінювати візуально (кількість рядків на сторінці, формат чисел, порт за замовчанням, і не тільки)</del> (все заплановане на Версію 2 реалізовано в версії 1.9.13; пізніше буде більше)
- Експорт та імпорт в PostgreSQL
- Драйвер SQLite (PHP)
- Скачування "бінарних" даних
- <del>Драйвер MS SQL (PHP)</del> (це виявилось складніше, аніж я очікував, і більше не планується в Версії 2)

**Версія 3**, надіюсь, буде опублікована в 2026 році, із наступними доробками:
- Обмін сесіями
  - Можливість через одне посилання поділитись всім своїм робочим середовищем.
  - Це звучить небезпечно і існують ризики, але ідея вже добре продумана і функція буде настільки безпечною, наскільки це можливо.

**Поза версією 3**...\
Інших детальних планів немає.\
Але подальші (дуже низькоприоритетні) бажані функції приблизно такі (у випадковому порядку):
- Повністю робоча мобільна версія
- Більше налаштувань, які можна змінювати в браузері
- Відновлення видалених панелей/екранів (історія панелей)
- Довільна ширина панелей зі зміною вручну
- Підтримка мов із написанням справа наліво (RTL)
- Більше драйверів баз даних
- Додаткове горизонтальне розбиття для екранів 4К і більшої роздільної здатності (два екрани в одному, можливо чотири екрани)
- Автоматичне продовження/перестворення сесій PHP
  - Не впевнений, що це хороша ідея, у неї є вагомі мінуси
- Серверна частина на інших мовах програмування
- Повністю переносна десктопна версія (все ще у браузері, але без потреби в сервері; з іншого боку, версія для Docker це майже повністю вирішує)

## Авторські права
SQLantern, код PHP:\
(C) 2022, 2023, 2024, 2025 Михайло Графський aka nekto

SQLantern, код JS, HTML, CSS:\
(C) 2022, 2023, 2024, 2025 Світлана Мілітовська

Simplebar:\
Зроблений Adrien Denat з форку Jonathan Nicol\
https://github.com/Grsmto/simplebar